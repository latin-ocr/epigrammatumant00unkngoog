x - PRAEFATIO.

At ecce in medio fere capite septimo quum Brodaei notam quandam inspicerem,
casu oculus in variantem versiculi alicujus scripturam proxime allitam incidit,
eamque magni sane momenti, alio nemine hujusmodi aliquid referente. Ne multa,
apparuit juvenem SALMASIUM , qui primus codicem excussit, jam tum veteres
et recentiores sive interpolatos ductus librariorum aliquoties optime distinxisse,
ubi nihil viderat κομπομικρολόγος ille Paulssenius , non poterat autem videre Ja-
cobsius in apographo formam literarum reddente, non atramenti et rasae lotaeve
membranae speciem. Quae Salmasiana, nisi error alicubi patebat, cum pulvisculo
sublegi in altera parte capitis septimi atque in Addendis. Unde liquidum con-
fessumque fiet omnibus opus esse ut liber in terris unicus ab homine harum
rerum gnarissimo examinetur nmmo, quo scriptura ex ipso olim archetypo
ducta, a correctoribus nondum attrectata, certum in modum ubique patescat et
ab interpolatis discernatur. De his autem correctoribuS, de correctionum et
variae scripturae fontibuS, deinde de dialecticarum formarum mira prorsus in
his poematiis ποικιὶῖίᾳ, unde ea provenerit et qui pro aetate cujusque poetae
aut more modus ejus rei sit statuenduS, quaestionem spissam et arduam, sed
necessariam , nemodum (quod sciam) tractavit : quae in hac variorum editione,
etiamsi aliqua parata haberemus , tractari non poterat.

- Latina capitum 1, 111, IV et VIII sunt Bolssommu , qui in capite V et parte
sexti ea quoque epigrammata latine reddidit quae apud Hugonem Grotium non
habentur. In sexto capite rem omisit, Gregorii Nazianzeni versibus (cap. VIII)
ante cetera, ut videtur, translatis, Bomn sunt latina capitum ΙΙ et V, sed in
sexto capite ille, item ut BoissonadiuS, telam subito abruperat, ad alia capita
transilienS, nonum , undecimum, quindecimum et planudeam appendicem,
quae magna ex parte, integrum nullum, in latinum sermonem convertit. In·-
gentem hiatum quomodo explerem etin otio satis angusto longissimis capitum ,
septimo et nono, prospicerem non leviter animi sollicituS, amicissimum virum
J. LAPAUME appellavi, cujus multam doctrinam et indefessum in philologieis
omne genus studiis ardorem tam ‘ex scriptis quam familiari usu cognitum ha·
bebam. Nec fefellit spes in amico posita z sine mora respondit se prompto
animo rem suscepturum. Tam longe autem aberat ut oneris aliquid sentiret
sibi esse impositum, ut exinde totum se daret Anthologiae graecae. Non ea solum
quae Boissonadius et Bothius intacta reliquerant, sed integra capita quindecim
· Palatina: et planudeam appendicem α latinitate donavit. ι Praeterea de plurimis
· est commentatus et animadversionum suarum condidit fasciculos : unde, quae
sugerunt interpretes prioreS, excerpta proponet in altero volumine.

· ln annotatione integra habes Boissonadiana et Jacobsiana exempli ad nos
missi, selecta autem ex BothianiS. Ceterum brevitati simul et commodis utili-⁴

